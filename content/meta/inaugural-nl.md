Title: Openingsrede
Category: Meta
Slug: obligatory-inaugural
Lang: nl
Status: published

Deze website is - voornamelijk uit verveling en nieuwsgierigheid - in elkaar
gezet door iemand zonder verstand van schrijven en zonder recente
schrijfervaring buiten technische stukken, zoals deze zin al laat zien.

Het is enkele stappen verwijderd van een *[yak shaving][yak]* probleem: ik
weet dat ik verleden week een goed idee had om over te schrijven, maar
inmiddels ben ik het alweer kwijt. Ondertussen heb ik wel een nieuwe VPS
geregeld, [lighttpd][] ingesteld, mijn allereerste
[TLS certificaat][letsencrypt], [HSTS][] ingeregeld en
[blog software][pelican] geïnstalleerd. Allemaal dingen die hoogst
noodzakelijk zijn als je dingen op Internet wil schrijven, maar nu heb ik
niets meer om over te schrijven.

## Doel van dit bloch

Ik wil graag schrijven, en dat wil ik meer dan gelezen worden. Ik denk me
graag in dat andere mensen graag willen lezen wat ik nu weer in elkaar
geknoopt heb, maar mijn voornaamste doel is nu toch het schrijven. Het is
jaren geleden dat ik meer dan een paar zinnen achter elkaar heb gezet buiten
de technische documentatie van mijn werk. Het doel van dit/deze/die blog is
dus om mij een plek te geven voor Serieus Werk dat andere mensen misschien
zelfs te zien krijgen. Dit zou ook privé kunnen in een dagboek, maar de
context beïnvloedt het werk en dus deze website.

[yak]: https://en.wiktionary.org/wiki/yak_shaving
[lighttpd]: https://www.lighttpd.net/
[letsencrypt]: https://letsencrypt.org
[HSTS]: https://en.wikipedia.org/wiki/HTTP_Strict_Transport_Security
[pelican]: https://blog.getpelican.com/
